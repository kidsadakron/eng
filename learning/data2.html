<div class="container content" style="padding-top:50px; ">
<div>

<h1 class="topic">หน่วยที่ 2 วัสดุ - อุปกรณ์ในการขยายพันธุ์พืช</h1>
</div>
<p><b>วัสดุ - อุปกรณ์ในการขยายพันธุ์พืช</b></p>

<p>การปลูกพืชจะให้เจริญเติบโตได้ดี มีความสมบูรณ์ แข็งแรง รวมทั้งประหยัดค่าใช้จ่าย</p>

<p>ในการดูแลรักษาอีกด้วย นอกจากนี้ผู้ปลูกควรจะเรียนรู้วิธีการเลือกใช้เครื่องมือ วัสดุอุปกรณ์ในการปลูกพืช เพื่อจะได้ปฏิบัติงานได้อย่างมีประสิทธิภาพมากยิ่งขึ้น</p>

<p>วัสดุ - อุปกรณ์ในการขยายพันธุ์พืช เป็นสิ่งอำนวยความสะดวกในการปฏิบัติงานได้ง่ายและรวดเร็ว ทำให้การปฏิบัติงานเป็นไปอย่างมีประสิทธิภาพ และส่งผลให้การเกษตรก้าวหน้าอีกด้วย</p>

<p><b>วัสดุที่มีความจำเป็นในการขยายพันธุ์พืช </b></p>

<p><b>1. ดิน </b>ถือว่าเป็นวัสดุที่มีความจำเป็นและสำคัญมากเพราะสามารถใช้ได้กับการขยาย</p>

<p>พันธุ์พืชเกือบทุกชนิดเช่น การเพาะเมล็ด การปักชำ ฯลฯ ดินที่นำมาใช้กับการขยายพันธุ์พืชควรเป็นดินที่ระบายน้ำดี ถ่ายเทอากาศได้ดี ในการขยายพันธุ์พืชโดยการเพาะเมล็ดและการปักชำ นิยมใช้</p>

<p>ดินทรายผสมกับแกลบเผา ในอัตราส่วน 1 : 1 แต่การตอนกิ่งนิยมใช้ดินเหนียวเพราะจับตัวกันได้ดี ปั้นเป็นก้อนได้ง่าย สามารถนำมาห่อหุ้มกิ่งตอนได้ง่าย</p>

<p><b>2. แกลบเผา </b>ในการขยายพันธุ์พืช แกลบเผาถือว่ามีความสำคัญไม่น้อยและควรใช้</p>

<p>แกลบเผาที่เป็นแกลบเก่า จะได้ค่าความเป็นกรดเป็นด่าง ที่เป็นกลาง แกลบเผามีคุณสมบัติที่ดีคือ</p>

<p>ช่วยรักษาความชื้นอยู่ได้นานและรากพืชสามารถชอนไชผ่านได้ง่าย</p>

<p><b>3. ขุยมะพร้าว กาบมะพร้าว </b>มีคุณสมบัติที่ดีคือ ช่วยรักษาความชื้นอยู่ได้นาน และช่วย</p>

<p>ให้ดินปลูกโปร่ง ไม่อัดแน่น ทำให้การระบายน้ำและอากาศได้ดี</p>

<p><b>4. ถุงพลาสติก </b>ในปัจจุบันถุงพลาสติกมีจำหน่ายตามท้องตลาดเป็นจำนวนมาก มีหลาย</p>

<p>ขนาดตั้งแต่ขนาดเล็กจนถึงขนาดใหญ่ ดังนั้นจึงต้องเลือกใช้ให้เหมาะสมกับการปลูก การขยายพันธุ์</p>

<p><b>5. ผ้าพลาสติก </b>มีความสำคัญกับการขยายพันธุ์พืช โดยเฉพาะการติดตา ต่อกิ่ง </p>

<p>การทาบกิ่ง ผ้าพลาสติกที่ดีควรมีลักษณะใส เหนียว ทนทาน มีขนาดความกว้าง 1 นิ้ว</p>

<p><b>6. เชือกฟาง </b>ใช้สำหรับการติดตาต่อกิ่ง ทาบกิ่งเป็นส่วนมาก</p>

<p><b>อุปกรณ์ที่ใช้ในการขยายพันธุ์พืช</b></p>

<table border="1" cellspacing="0" cellpadding="0" > 
<tbody>
<tr>
<td valign="top" ><p>ประเภทเครื่องมือและอุปกรณ์</p></td>
<td valign="top" ><p>ลักษณะและการใช้งาน</p></td>
<td valign="top" ><p>การเก็บรักษา</p></td>
</tr>

<tr>
<td valign="top" ><p>มีดโต้</p>
    <img src="img/มีดโต้.png" alt=""/>
</td>
<td valign="top" ><p>มีมากมายหลายแบบหลายขนาดเช่น ด้ามสั้น ด้ามยาว ตัวมีดตรง ตัวมีดงอโค้ง ตัวมีดทำด้วยเหล็กแผ่นบาง ๆ ด้ามทำด้วยไม้หรือโลหะ ใช้สำหรับ</p>

<p>การตัดแต่งกิ่งที่มีขนาดใหญ่ การตัดกิ่งชำที่มีขนาดใหญ่</p>

</td>
<td valign="top" ><p>หลังจากใช้งานแล้วควรจะลับให้คม และทาน้ำมันเพื่อป้องกันสนิม</p></td>
</tr>

<tr>
<td valign="top" ><p>จอบ</p>
    <img src="img/จอบ.png" alt=""/>
</td>
<td valign="top" ><p>ใช้สำหรับขุดดินในการขยายพันธุ์พืช ใช้ขุดราก เหง้า กอ หรือลำต้นใต้ดิน</p></td>
<td valign="top" ><p>หลังจากใช้งานควรทำความสะอาด และเช็ดให้แห้ง ถ้าด้ามหลวมหรือชำรุดต้องซ่อมแซมให้ด้ามกระชับแน่นสนิท</p>

</td>
</tr>

<tr>
<td valign="top" ><p>เสียม</p>
    <img src="img/เสียม.png" alt=""/>
</td>
<td valign="top" ><p>ใช้สำหรับขุดหลุม ขุดย้ายต้นกล้าปลูก พรวนดิน กำจัดวัชพืช ขุดต้นพืช ขุดรากเหง้า กอ หรือ ลำต้นใต้ดิน</p></td>
<td valign="top" ><p>หลังจากใช้งานควรทำความสะอาด และเช็ดให้แห้ง ถ้าด้ามหลวมหรือชำรุด ต้องซ่อมแซมให้กระชับแน่นสนิท</p>

</td>
</tr>

<tr>
<td valign="top" ><p>ช้อนปลูก</p>
    <img src="img/ช้อนปลูก.png" alt=""/>
</td>
<td valign="top" ><p>มีลักษณะคล้ายช้อนแต่มีขนาดใหญ่ ทำด้วยเหล็กตีเป็นแผ่นบาง ๆ ดัดให้โค้งเว้า ใช้สำหรับขุดหลุม ย้ายกล้า ใช้พรวนดิน</p></td>
<td valign="top" ><p>หลังจากใช้งานควรทำความสะอาด และเช็ดให้แห้ง ถ้าด้ามหลวมหรือชำรุดต้องซ่อมแซมให้ด้ามกระชับแน่นสนิท</p>

</td>
</tr>

<tr>
<td valign="top" ><p>กรรไกรตัดกิ่ง</p>
    <img src="img/กรรไกรตัด.png" alt=""/>
</td>
<td valign="top" ><p>ใช้สำหรับตัดแต่งกิ่งพืชที่มีขนาดเล็กและเนื้อไม้ไม่แข็งจนเกินไป ( สำหรับไม้เนื้อแข็งควรมีขนาดเส้นผ่าศูนย์กลางไม่เกิน 1/2 นิ้ว)</p>

<p>และเป็นกิ่งที่ไม่สามารถตัดด้วยมีดได้สะดวก การใช้กรรไกรตัดกิ่งให้มีประสิทธิภาพ ควรให้กิ่งเฉียงกับคมมีด ทำมุม 45 - 60 องศา และให้กิ่งพืชอยู่ระหว่างกึ่งกลางของคมมีด ขณะตัดไม่ควรพลิกหรือบิดปลายมีด เพราะอาจจะทำให้ใบมีดหัก</p>

</td>
<td valign="top" ><p>หลังจากใช้งาน ต้องทำความสะอาดทุกครั้ง และตรวจดูว่ามียางไม้ติดอยู่หรือไม่ ถ้ามีควรใช้น้ำมันก๊าดเช็ดถูยางไม้ที่ติดอยู่ออกให้หมด จากนั้นทาน้ำมันป้องกันสนิมบาง ๆ แล้วจึงนำไปเก็บ</p></td>
</tr>

<tr>
<td valign="top" ><p>เลื่อยตัดกิ่ง</p>
    <img src="img/เลื่อยตัดกิ่ง.png" alt=""/>
</td>
<td valign="top" ><p>ใช้สำหรับตัดกิ่งพืชที่มีขนาดโตเนื้อไม้แข็งไม่สามารถตัดด้วยมีดหรือกรรไกรได้ การใช้เลื่อยตัดกิ่งจะทำให้ได้รอยแผลเรียบไม่แตกหรือฉีกขาด แต่ก่อนใช้ควรแต่งคมและเลื่อยเข้าไปในเนื้อไม้ตามปกติ ไม่ควรกดใบเลื่อยมากเกินไป</p>

</td>
<td valign="top" ><p>หลังใช้งานควรล้างหรือเช็ดให้สะอาดก่อน จากนั้นตะไบให้คมและใช้ผ้าแห้งชุบน้ำมันเครื่องทาป้องกันสนิมบาง ๆ ก่อนที่จะเก็บ</p></td>
</tr>

<tr>
<td valign="top" ><p>มีดติดตา</p>
    <img src="img/มีดติดตา.png" alt=""/>
</td>
<td valign="top" ><p>ใช้สำหรับติดตาเสียบยอด มีดติดตาที่ดีจะต้องมีใบมีดคมทน ไม่ต้องลับบ่อย ๆ จับได้ถนัดมือ ควรใช้ด้วยความระมัดระวังเพราะความคมของมีด อาจทำให้ผู้ใช้ได้รับอันตรายระหว่างการปฏิบัติงานได้</p>

</td>
<td valign="top" ><p>หลังใช้งานแล้วต้องลับให้คม และทาน้ำมัน เพื่อป้องกันสนิม</p></td>
</tr>

<tr>
<td valign="top" ><p>บัวรดน้ำ</p>
    <img src="img/บัวรดน้ำ.png" alt=""/>
</td>
<td valign="top" ><p>บัวรดน้ำมีหลายขนาดหลายชนิด ต้องเลือกให้เหมาะสมกับการใช้งานและชนิดของพืช โดยทั่วไปใช้กับการให้น้ำพืชที่มีขนาดเล็ก หรือพืชที่ย้ายกล้าในระยะแรก ๆ </p></td>
<td valign="top" ><p>หลังใช้งานทุกครั้งต้องเก็บให้เรียบร้อย โดยคว่ำหรือแขวนให้เป็นระเบียบ อย่าให้มีน้ำขังจะทำให้เกิดสนิมได้</p></td>
</tr>

<tr>
<td valign="top" ><p>สายยางรดน้ำ</p>
    <img src="img/สายยางรดน้ำ.png" alt=""/>
</td>
<td valign="top" ><p>ใช้ในการให้น้ำแก่พืช ใช้ล้างวัสดุ - อุปกรณ์ในการขยายพันธุ์พืช ถ้าใช้กับการให้น้ำแก่ต้นพืช ควรใช้กับพืชที่มีความแข็งแรง หรือพืชที่มีขนาดโต</p>

</td>
<td valign="top" ><p>หลังจากใช้งานแล้วต้องม้วนเก็บให้เรียบร้อย ไม่ควรให้สายยางถูกแสงแดดตลอดวัน จะทำให้สายยางกรอบได้</p></td>
</tr>

</tbody>
</table>

<p><b>ความปลอดภัยในการใช้เครื่องมือและอุปกรณ์ </b></p>

<p>เพื่อให้เกิดความปลอดภัยและประสิทธิภาพในการปฏิบัติงาน ผู้ใช้ควรยึดหลักดังนี้</p>

<p>1. ศึกษาหาความรู้เกี่ยวกับวิธีการใช้เครื่องมือและอุปกรณ์นั้น ๆ ก่อนใช้จากคู่มือหรือผู้รู้</p>

<p>2. ใช้เครื่องมือและอุปกรณ์ให้ถูกต้องและเหมาะสมกับชนิดของงาน เช่น ไม่ควรใช้จอบไปตัดต้นไม้หรือรากไม้ที่มีขนาดใหญ่ ไม่ควรใช้เสียมไปงัดก้อนหินหรือสิ่งของที่มีน้ำหนักมาก หรือนำมีดดายหญ้าไปตัดกิ่งไม้เนื้อแข็งที่มีขนาดใหญ่ เป็นต้น</p>

<p>3. ตรวจสภาพเครื่องมือ และอุปกรณ์ให้อยู่ในสภาพสมบูรณ์พร้อมใช้ทุกครั้งก่อนนำไปใช้งาน ถ้าหากอุปกรณ์ชำรุด เช่น หลุดหรือหลวมควรซ่อมแซมให้เรียบร้อย ถ้าเป็นเครื่องมือหรืออุปกรณ์ที่มีคมควรลับให้คม ทั้งนี้เพื่อความปลอดภัยและมีประสิทธิภาพในการปฏิบัติงาน</p>

<p>4. ขณะปฏิบัติงานถ้าพบว่าเครื่องมือหรืออุปกรณ์ชำรุดเสียหาย เช่น หลวม หลุด บิ่น หรือหัก ควรหยุดปฏิบัติงานและซ่อมแซมให้เรียบร้อยก่อนจึงใช้ต่อ</p>

<p>5. ไม่ควรใช้เครื่องมือและอุปกรณ์หยอกล้อหรือเล่นกันเป็นอันขาด</p>

<p>6. ไม่ควรใช้เครื่องมือและอุปกรณ์ด้วยความประมาทหรือเลินเล่อ</p>

<p>7. ขณะหยุดพักปฏิบัติงานควรเก็บหรือวางเครื่องมือ - อุปกรณ์ให้เป็นที่อย่างมีระเบียบ ไม่ควรวางเกะกะหรือกีดขวางผู้อื่น</p>

<p>8. ควรแต่งกายให้รัดกุมและเหมาะสมในการปฏิบัติงานและใช้เครื่องมืออุปกรณ์นั้น ๆ เช่นการใช้จอบขุดดินหรือถากหญ้าควรใส่รองเท้าให้มิดชิด การใช้เครื่องมือพ่นยากำจัดศัตรูพืชจะต้องแต่งกายให้รัดกุมสวมหมวกและหน้ากากป้องกันอันตรายจากยาทุกครั้ง</p>

<p>9. เมื่อปฏิบัติงานเสร็จควรทำความสะอาดเครื่องมือและอุปกรณ์ และตรวจซ่อมให้อยู่ในสภาพสมบูรณ์พร้อมที่จะใช้งานในครั้งต่อไป</p>

<p>10. เก็บรักษาเครื่องมือและอุปกรณ์ให้เป็นระเบียบเรียบร้อยภายหลังจากปฏิบัติงาน</p>

<p><b>สรุป </b></p>

<p>ในการเตรียมดินเพื่อปลูกพืชจะต้องพิจารณาให้เหมาะสมกับชนิดของพืชที่ปลูก เนื่องจากพืชแต่ละชนิดมีความต้องการดินในการเจริญเติบโตแตกต่างกัน ซึ่งโดยทั่วไปดินที่มีความเหมาะสมต่อการเจริญเติบโตของพืช จะต้องเป็นดินที่มีแร่ธาตุอาหารพืชอุดมสมบูรณ์ มีลักษณะร่วนซุย สามารถระบายน้ำและถ่ายเทอากาศได้ดี และจะต้องมีความเป็นกรด - ด่างไม่สูงหรือต่ำจนเกินไปและจะต้องคำนึงถึงสภาพพื้นที่ที่มีอยู่</p>

<p>นอกจากนี้ จะต้องรู้จักเตรียมเครื่องมืออุปกรณ์ที่ใช้ในการปลูกพืชให้เหมาะสมกับการปฏิบัติงานในแต่ละขั้นตอน ทั้งนี้เพื่อความปลอดภัยแก่ตนเองและผู้อื่น</p>

	
</div>
<script>
    $(document).ready(function(){
       $("#myModal").modal('show') ;
      
    });
    
</script>
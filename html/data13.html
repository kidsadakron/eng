<div class="container content" style="padding-top:50px; ">
<div>
<h1 class="topic">หน่วยที่ 13 โปรแกรม LINE                                   </h1>
</div>

<div class="row">

<div class="col-md-6"> <div style=" text-align: center;"><img  width= 50% style="padding-top: 5%;" src = "img/line.png"></div></div>
  <div class="col-md-6">
  <h1>ความหมายและวิวัฒนาการของโปรแกรม LINE PC</h1>
<p>แอพไลน์ (LINE App) เป็นโปรแกรมแชท (Chat) พูดคุยบนโทรศัพท์มือถือสมาร์ทโฟน พัฒนาโดยทีมผู้พัฒนาจากประเทศญี่ปุ่น ไลน์ถูกสร้างมาโดย NHN Japan ซึ่งเป็นบริษัทชั้นนำที่ให้บริการด้านอินเทอร์เน็ต เกมเสิร์ชเอนจิน เมื่อเดือน มกราคม พ.ศ. 2554 ซึ่งได้ร่วมกับบริษัท Naver Japan Corporation และบริษัท livedoor โดยมี NHN Japan เป็นผู้บุกเบิกและคอยปรับปรุงการให้บริการฟีเจอร์ใหม่ๆของไลน์ ส่วน NHN Corp ดูแลด้านการพัฒนาด้านธุรกิจ ทางตลาดและโปรโมชั่น </p>


<p>โปรแกรม LINE ถูกพัฒนาขึ้น โดยมีแรงบันดาลใจมาจากหลังเกิดเหตุการณ์แผ่นดินไหวครั้งใหญ่ที่ประเทศญี่ปุ่น เมื่อต้นเดือนมีนาคม พ.ศ.2554 โดยมีวัตถุประสงค์เพื่อให้คนชาวญี่ปุ่นได้มีโอกาสติดต่อสื่อสารกันได้ง่ายและสะดวกมากยิ่งขึ้น เมื่อยามเกิดภัยต่างๆ และยามปกติ ในทุกๆ แพลตฟอร์ม ซึ่งคำว่า แพลตฟอร์มหมายถึง ทุกๆ ระบบปฏิบัติการ (OS) ทั้งบนมือถือ และ บนเครื่อง PC คอมพิวเตอร์ตั้งโต๊ะ </p>
</div>
</div>
<h1>คุณสมบัติของโปรแกรม LINE PC</h1>

<p>โปรแกรมถูกพัฒนาและออกแบบมาให้สามารถใช้งานกันบนระบบปฏิบัติการ Windows ทุกรุ่น โดยมีคุณสมบัติการใช้งานดังนี้</p>

<p>1. สามารถเปิดแชท LINE ได้จากบนเครื่องคอมพิวเตอร์ตั้งโต๊ะ (Desktop Computer) โดยที่ไม่ต้องมานั่งแชท LINE ผ่านมือถือ ขณะนั่งทำงานอยู่หน้าคอมพิวเตอร์</p>

<p>2. สามารถส่งภาพอิโมจิ (Emoji) รูปภาพต่างๆ (Images) คลิปวีดีโอ (Video Clip) รวมไปถึง ข้อความเสียง (Voice Messages) ได้เหมือนเล่น LINE ผ่านมือถือ</p>

<p>3. สามารถส่ง สติ๊กเกอร์ไลน์ (LINE Stickers) ได้ผ่านโปรแกรม LINE PC เลย เหมือนเล่นแอพ LINE จากมือถือเช่นกัน</p>

<p>4. สามารถใช้ LINE Free Call หรือบริการโทรฟรีผ่านเน็ต จากเครื่องพีซี (คุยผ่านไมโครโฟน) ไปยังผู้ใช้ แอพ LINE บนมือถือได้ หรือแม้แต่ผู้ใช้ LINE PC ด้วยกันเองได้</p>

<p>5. โปรแกรมมีขนาดเล็ก ใช้ทรัพยากรเครื่องต่ำมาก</p>

<p>6. สามารถ ปรับเปลี่ยนรูปแบบตัวอักษร (Font) และ ปรับขนาดตัวอักษร (Font Size) ตามใจชอบ ปรับการแจ้งเตือนได้ 2 รูปแบบคือ การแจ้งเตือนแบบหน้าต่างป๊อปอัพ (Pop-up Messages) และ แบบเสียง (Sound) และปรับการแจ้งเตือนต่อเมื่อมีข้อความใหม่เข้ามา มีการเชิญเข้าร่วมกลุ่ม </p>

<p>7. ฟังก์ชั่น See Through (ซีทรู) ของโปรแกรมสามารถทำหน้าจอให้โปร่งใส เพื่อมองทะลุโปรแกรมได้ สามารถปรับระดับความโปร่งใสได้ตามต้องการ จุดประสงค์เพื่อไม่ให้เป็นการ รบกวนการทำงาน และ การใช้งานทั่วไป สามารถปรับแยกได้ในแต่ละหน้าต่าง แต่ละคน หรือ แต่ละกลุ่มที่คุยกัน (ฟังก์ชั่นนี้เด็ดมาก)</p>

<p>8. สามารถส่งไฟล์ต่างๆ ไปมาได้อย่างโดยตรง โดยส่งไฟล์ได้ทุกประเภท เช่น ไฟล์ PDF ไฟล์จาก โปรแกรม Excel หรือ โปรแกรม Word และอื่นๆสามารถส่งได้เช่นกัน ในขนาดไฟล์ ได้มีขนาดมากถึง 1,024 MB. หรือ 1 GB.</p>

<p>9. สามารถเปิดวีดีโอคลิป (Video Clip) ที่ถูกส่งมาได้เลย โดยไม่ต้องเซฟลงเครื่องแล้วใช้ โปรแกรมดูหนัง เปิดอีกทีเหมือนแต่ก่อนแล้ว</p>

<p>10. สามารถเข้าสู่ระบบ (Login) ได้ทั้งการพิมพ์ชื่อผู้ใช้ (Username) และ รหัสผ่าน (Password) หรือ ผ่าน QR Code ได้</p>

<p>11. สนับสนุน Windows 8 และ Windows 8.1 ได้อย่างเต็มรูปแบบ</p>

<p>12. มีการแสดงไทม์ไลน์ (Timeline) ว่าเพื่อนอัพรูป หรือ อัพเดทสถานะอะไรอย่างไรบ้าง</p>

<p>13. สามารถเลือกได้เฉพาะคนว่าจะแสดง (Shown) หรือซ่อน (Hidden) ไทม์ไลน์ หรือไม่ หากคนไหนไม่ชอบก็ไม่ต้องเลือกให้แสดง</p>

<p>14. ลงทะเบียน LINE for PC ด้วยอีเมล์ครั้งเดียว สามารถใช้ได้กับเครื่องพีซีทุกเครื่อง</p>

<p>โดยก่อนที่จะใช้โปรแกรม LINE PC จะต้องดาวน์โหลดโปรแกรมมาติดตั้งบนเครื่องคอมพิวเตอร์ก่อน และลงทะเบียนอีเมล์ผ่านโทรศัพท์มือถือสมาร์ทโฟนก่อน มีขั้นดังนี้ LINE &gt; Settings &gt; Email Registration เพียงขั้นตอนสั้นๆ ก็สามารถใช้โปรแกรม LINE PC (LINE for PC) บนคอมพิวเตอร์ PC ได้เลย</p>



</div>
<!-- Modal -->
<div class="modal fade" id="myModal" tabindex="-1" role="dialog" aria-labelledby="myModalLabel" aria-hidden="true">
  <div class="modal-dialog">
    <div class="modal-content">
      <div class="modal-header">
        <button type="button" class="close" data-dismiss="modal" aria-label="Close"><span aria-hidden="true">&times;</span></button>
        <h4 class="modal-title" id="myModalLabel">จุดประสงค์การเรียนรู้</h4>
      </div>
      <div class="modal-body">
          <p>1. สามารถอธิบายความหมายและวิวัฒนาการของโปรแกรม LINE PC ได้</p>
	<p>2. สามารถอธิบายคุณสมบัติของโปรแกรม LINE PC ได้</p>

      </div>
      <div class="modal-footer">
        <button type="button" class="btn btn-default" data-dismiss="modal">ปิด</button>
        
      </div>
    </div>
  </div>
</div>
<script>
    $(document).ready(function(){
       $("#myModal").modal('show') ;
      
    });
    
</script>
<div class="container content" style="padding-top:50px; ">
<div>
<h1 class="topic">หน่วยที่ 6 เครือข่ายไร้สาย</h1>
</div>

<h1>วิธีการใช้งานเชื่อมต่อเครือข่ายไร้สาย (Wireless Networking Mode)</h1>
<p>การเชื่อมต่อเครือข่ายไร้สาย สามารถเชื่อมต่อได้ 2 วิธีด้วยกันคือ</p>

         <p> 1  Ad-Hoc Mode
การเชื่อมต่อด้วยวิธีนี้ ในบางครั้งอาจเรียกว่าการเชื่อมต่อแบบ Peer-to-Peer วิธีนี้แต่ละโหนดบนเครือข่ายจะเชื่อมต่อกันโดยตรง การเชื่อมต่อเครือข่ายไร้สายแบบ Ad-Hoc ที่จัดเป็นวิธีการเชื่อมต่อแบบพื้นฐาน ประหยัด 
โดยมีเพียงการ์ดเครือข่ายไร้สาย และคอมพิวเตอร์เพียง 2 เครื่อง ก็สามารถเชื่อต่อเข้าด้วยกันได้แล้วอย่างไรก็ตาม การเชื่อมต่อด้วยวิธี Ad-Hoc เหมาะสมกับเครือข่ายขนาดเล็ก หรือมีโหนดเชื่อมต่อจำนวนไม่มาก ซึ่งไม่ควรเกินกว่า 10 เครื่อง 
เนื่องจากจุดประสงค์ของการเชื่อมต่อวิธีนี้ ก็เพื่อแชร์ทรัพยากรร่วมกันเป็นหลัก มิได้มุ่งเน้นด้านระบบความปลอดภัยมากนัก</p>
         <p> 2  Infrastructure Mode
การเชื่อมต่อด้วยวิธี Infrastructure WLAN นอกจากต้องมีการ์ดเครือข่ายไร้สายแล้ว ยังจำเป็นต้องใช้อุปกรณ์แอดเซสพอยต์เป็นจุดรับส่งสัญญาณ ทั้งนี้บนเครือข่ายสามารถมีแอกเซสพอยต์มากกว่า 1 เครื่อง ที่ติดตั้งไว้ตามจุดต่าง ๆ 
รวมถึงยังสามารถเชื่อมต่อแอกเซสพอยต์เข้ากับเครือข่ายแบบมีสายเพื่อใช้งานร่วมกันได้ สำหรับองค์กรที่มีแผนงานในการติดตั้งเครือข่ายไร้สาย เพื่อนำไปใช้งานร่วมกับพีซีจำนวนมาก หรือมีความต้องการควบคุมระบบเครือข่ายจากศูนย์กลางผ่านเครือข่ายไร้สาย 
รวมถึงมีระบบการจัดการความปลอดภัยที่ดีพอ การติดตั้ง WLAN ด้วยวิธี Infrastructure Mode จัดเป็นวิธีที่เหมาะสมที่สุด แต่การเชื่อต่อด้วยวิธีนี้จะมีต้นทุนที่สูงกว่าแบบ Ad-Hoc</p>
	
<h1> เครือข่ายแลนไร้สาย (Wireless LAN Networking Basics)</h1>
          <p>IEEE ได้นิยามข้อกำหนดเพื่อนำมาใช้กับเครือข่ายแลนไร้สาย (Wireless LAN: WLAN) ซึ่งมาตรฐานดังกล่าวเรียกว่า IEEE 802.11 ที่ครอบคลุมชั้นสื่อสารฟิสิคัลและดาต้าลิงก์บนแบบจำลอง OSI โดยเครือข่ายแลนไร้สายจัดเป็นเทคโนโลยีที่ได้รับความสนใจมากในขณะนี้ เนื่องจากสามารถสื่อสารได้โดยไม่ต้องใช้สายเคเบิลเพื่อการเชื่อมต่ออีกต่อไป อย่างไรก็ตาม เทคโนโลยีเครือข่ายไร้สายมิใช่วัตถุประสงค์เพื่อนำมาใช้ทดแทนเครือข่ายแบบมีสาย ทั้งนี้เครือข่ายแบบใช้สายก็ยังมีข้อเด่นบางประการที่เหนือกว่าเครือข่ายแบบไร้สาย ในขณะที่เครือข่ายไร้สายก็มีข้อเด่นคือ การได้สร้างทางเลือกที่สะดวกต่อการเชื่อต่อเครือข่ายของผู้ใช้ โดยไม่ต้องใช้สาย และไม่จำเป็นต้องจำกัดพื้นที่บนโต๊ะทำงานเท่านั้น แต่สามารถนำไปใช้งานบริเวณที่อยู่ภายในขอบเขตของคลื่น
ขอบเขตรัศมีของเครือข่ายไร้สาย (Wireless Networking Range)</p>
          <p>ขอบเขตรัศมีของอาณาบริเวณที่คลื่นสัญญาณไร้สายสามารถครอบคลุมไปถึงนั้น ยากต่อการกำหนดให้ชัดเจนลงไปได้ ตัวอย่างเช่น เครือข่ายไร้สายจะครอบคลุมอาณาบริเวณประมาณ 150 ฟุต หรือ 300 ฟุต เป็นต้น แต่ความจริงแล้ว 
		  รัศมีที่สัญญาณไร้สายสามารถครอบคลุมได้ระยะไกล แต่หากบริเวณนั้นมีตึกอาคาร ซึ่งเป็นคอนกรีต ก็จะส่งผลให้สัญญาณลดทอนลงไป ทำให้สัญญาณครอบคลุมระยะทางไม่ไกลนัก</p>

          <p>Wi-Fi  ย่อมาจาก  wireless fidelity หมายถึงชุดผลิตภัณฑ์ต่างๆ ที่สามารถใช้ได้กับมาตรฐานเครือข่ายคอมพิวเตอร์แบบไร้สาย (WLAN) ซึ่งอยู่บนมาตรฐาน IEEE 802.11ในช่วงแรก ๆ ของการใช้เครือข่ายแลนไร้สาย
		  ยังพบปัญหามากมายเกี่ยวกับผลิตภัณฑ์และอุปกรณ์ที่มาจากแหล่งผลิตมากมายและหลากหลายว่า อาจไม่สามารถใช้งานร่วมกันได้ จะรับประกันได้อย่างไรว่าจะสามารถสื่อสารร่วมกันได้ ดังนั้นจึงเป็นที่มาของการรวมกลุ่มผู้ผลิตเพื่อตั้งเป็นองค์กรในนาม 
		  “พันธมิตร Wi-Fi (Wi-Fi Alliance)”  ที่ประกอบไปด้วยบริษัทที่เข้าร่วมเป็นสมาชิกกว่า 175 แห่ง และเป็นองค์กรที่ไม่แสวงหาผลกำไร ที่มุ่งความสนใจใน 3 เรื่องหลัก ๆ ด้วยกันคือ 1) เทคโนโลยีมาตรฐาน 802.11 2) การพัฒนา WLAN และ 3)
		  การนำไปใช้งาน พันธมิตร Wi-Fi จึงอาสาเข้ามาทดสอบการใช้งานผลิตภัณฑ์ที่ออกแบบภายใต้มาตรฐาน IEEE 802.11 นอกจากจะสนับสนุนเทคโนโลยีเครือข่ายไร้สายตามมาตรฐาน 802.11 แล้ว ยังมีการผลักดันให้ใช้งานทั่วโลก
		  ไม่ว่าจะเป็นกลุ่มผู้ใช้ตามบ้านพักอาศัย หรือองค์กรธุรกิจ โดยผลิตภัณฑ์เครือข่ายที่ได้รับการทดสอบและรับรองโดย Wi-Fi Alliance จะได้รับตราสัญลักษณ์หรือโลโก้ Wi-Fi เพื่อรับประกันว่าอุปกรณ์เหล่านี้สามารถนำมาใช้งานร่วมกันได้ 
		  และสร้างความมั่นใจให้กับลูกค้าที่ซื้อผลิตภัณฑ์ดังกล่าวไปใช้งาน การส่งเสริมให้บริษัท ISP เปิดบริการอินเทอร์เน็ตไร้สายไปยังจุดสนใจตามพื้นที่ต่าง ๆ เช่น การติดตั้ง Wi-Fi ฮอตสปอตตามจุดสำคัญต่าง ๆ หรือแหล่งธุรกิจ เป็นต้น</p>

          <p>  ฮอตสปอต (Hot Spots) เป็นคำทั่วไปที่ใช้กับสถานที่ในบริเวณเฉพาะ ที่เปิดบริการเครือข่ายไร้สายเพื่อบริการแก่ลูกค้า ตามจุดที่แอกเซสพอยต์สามารถส่งสัญญาณเพื่อการเชื่อมต่อไร้สายได้ โดยปกติมักนำฮอตสปอตไปใช้งานตามจุดพื้นที่สาธารณะ
		  ไม่ว่าจะเป็นแหล่งธุรกิจ ห้างสรรพสินค้า และโดยทั่วไปการใช้งานจะถูกจำกัดบริเวณเพื่อเตรียมไว้สำหรับบริการลูกค้าภายในร้านโดยเฉพาะ แต่อย่างไรก็ตาม ในปัจจุบันฮอตสปอตบางพื้นที่ ได้เปิดบริการให้ใช้ฟรี โดยไม่เสียค่าใช้จ่าย</p>



           <p>  ระบบรักษาความปลอดภัยบนเครือข่ายไร้สาย (Wireless Networking Security)
ปัญหาใหญ่ของเครือข่ายไร้สายที่พบได้คือ เรื่องของระบบความปลอดภัย อันเนื่องมาจากสัญญาณไร้สายที่แพร่ไปตามอากาศ จึงทำให้การตรวจจับว่ามีใครเข้าใช้งานนั้นเป็นไปได้ยาก ซึ่งแตกต่างจากเครือข่ายแบบมีสาย
 อีกทั้งสัญญาณข้อมูลที่ส่งไปยังมีการดักจับสัญญาณได้ง่าย ซึ่งถือเป็นช่องโหว่ที่เปิดโอกาสให้ผู้ไม่หวังดีเข้าแฮกระบบได้ อย่างไรก็ตาม ก็มีหลายแนวทางด้วยกันในการจัดการกับระบบความปลอดภัย ซึ่งประกอบด้วย</p>
 <ul style="list-style: none;">
<li>1.	ชื่อเครือข่าย (Service Set Identification : SSID)
SSID หรือชื่อเครือข่าย จะมีขนาด 32 บิต ที่จะถูกนำไปบรรจุลงในเฮดเดอร์ของแต่ละแพ็กเก็ตที่ถูกโปรเซสโดยแอกเซสพอยต์ เครื่องลูกข่ายที่ต้องการเชื่อมต่อจะต้องกำหนดชื่อ SSID ให้ตรงกันจึงสามารถเข้าถึงเครือข่ายไร้สายได้ ซึ่งปกติชื่อเครือข่ายหรือ SSID
 จะถูกกำหนดเป็นค่าปกติ (Default) ที่ติดตั้งไว้มาจากโรงงาน ตัวอย่างเช่น ค่าดีฟอลต์ SSID ของบริษัท Linksys จะใช้ชื่อว่า “linksys” หรือของบริษัท Netgear ก็จะใช้ชื่อว่า “wireless” เป็นต้น ดังนั้นเพื่อมิให้ค่านี้เป็นค่าที่คาดเดาง่าย 
 จึงสมควรตั้งชื่อใหม่ รวมถึงควรเปลี่ยนชื่อล็อกอินและรหัสผ่านใหม่ทั้งหมด และหากเป็นไปได้ก็ให้ปิดการทำงานของการบรอดคาสต์ชื่อ SSID สิ่งเหล่านี้ถือเป็นการจัดการระบบความปลอดภัยอย่างง่ายที่สามารถพึงทำได้ เพื่อป้องกันแฮกเกอร์ที่อาจใช้ชื่อ SSID
 และค่าดีฟอลต์ต่าง ๆ จากอุปกรณ์ของผลิตภัณฑ์นั้น ๆ เพื่อลักลอบเข้ามายังเครือข่ายได้</li>
<li>2.	 การกลั่นกรองหมายเลขแมคแอดเดรส (MAC Address Filtering)
โดยทั่วไปแล้ว อุปกรณ์แอกเซสพอยต์ล้วนสนับสนุนการกลั่นกรองหมายเลขแมคแอดเดรส วิธีการนี้ต้องการจำกัดบุคคลที่เข้าถึงเครือข่าย โดยหมายเลขแมคแอดเดรสที่บันทึกเข้าไปคือแอดเดรสที่ได้รับการอนุญาตให้เข้าถึงเครือข่ายได้ อย่างไรก็ตาม
 การใช้หมายเลขแมคแอดเดรสในการกลั่นกรองบุคคลที่สามารถเข้าถึงเครือข่ายนั้น เป็นงานค่อนข้างเสียเวลา อีกทั้งหากเครื่องมีการเปลี่ยนการ์ดเครือข่าย ก็จำเป็นต้องมีการบันทึกเข้าไปใหม่ รวมถึงกณีการรีเซตอุปกรณ์แอกเซสพอยต์
 นั่นหมายถึงหมายเลขแมคแอดเดรสที่เคยบันทึกไป ก็จะถูกลบทิ้งไปทั้งหมดด้วย อย่างไรก็ตาม ถึงแม้วิธีการกลั่นกรองหมายเลขแมคแอดเดรสสามารถเพิ่มระดับความปลอดภัยยิ่งขึ้นก็ตาม แต่ทั้งสองวิธีข้างต้นก็ยังถือว่าเป็นความปลอดภัยระดับต่ำ
 เนื่องจากแฮกเกอร์ยังสามารถลักลอบเพื่อค้นหาแมคแอดเดรสที่ได้รับสิทธิ์ในการเข้าถึงเครือข่าย และปลอมตัวลักลอบเข้ามายังเครือข่ายได้ในที่สุด</li>
<li>3.	 การเข้ารหัสลับ (Encryption)
สำหรับการจัดการกับระบบความปลอดภัยในขั้นต่อไปก็คือ การเข้ารหัสแพ็กเก็ตข้อมูล การเข้ารหัสลับจะนำแพ็กเก็ตข้อมูลมาผ่านการเข้ารหัสด้วยคีย์ก่อนที่ส่งผ่านไปยังเครือข่ายไร้สาย สำหรับฝั่งรับก็จะมีคีย์ที่ใช้ถอดรหัสลับเพื่อจะได้นำแพ็กเก็ตข้อมูลไปใช้งานต่อไป การเข้ารหัสลับให้กับข้อมูลก่อนที่ส่งผ่านไปยังเครือข่ายไร้สายนั้น จัดเป็นวิธีที่มีระดับความปลอดภัยสูงกว่าสองวิธีข้างต้น เนื่องจากหากแฮกเกอร์ไม่ทราบคีย์ที่นำมาใช้เพื่อการเข้ารหัส ข้อมูลที่ถูกลักลอบไปก็จะนำไปใช้การไม่ได้ สำหรับการเข้ารหัสลับจะมีอยู่ 2 วิธีด้วยกันคือ
                         <ul style="list-style: none;">
						 <li>1)      Wire Equivalency Privacy (WEP)
มาตรฐานการเข้ารหัสลับตามวิธี WEP นั้น จะใช้อัลกอริทึมในการเข้ารหัสลับขนาด 64 บิต แต่ในปัจจุบันได้ขยายเพิ่มเป็น 128 บิต สำหรับเครือข่ายไร้สายที่คาดว่าเป็นเครือข่ายที่เสี่ยงต่อการคุกคาม ควรเลือกการเข้ารหัสลับขนาด 128 บิต ซึ่งจะถอดรหัสได้ยากกว่า
อย่างไรก็ตาม การเข้ารหัสลับตามวิธี WEP นั้น ถูกนำมาใช้งานบนอุปกรณ์ตามมาตรฐาน 802.11 ในยุคแรก ๆ แต่วิธีของ WEP ก็ไม่สามารถเข้ารหัสลับให้กับแพ็กเก็ตข้อมูลได้อย่างสมบูรณ์ ทั้งนี้เนื่องจาก WEP นั้นทำงานอยู่เพียง 2 ชั้นสื่อสารแรกบนแบบจำลอง OSI 
เท่านั้น ซึ่งประกอบด้วยชั้นสื่อสารฟิสิคัลและดาต้าลิงก์ รวมถึงเป็นวิธีการเข้ารหัสลับแบบสเตติก (Static Encryption) และใช้คีย์รหัสลับเดียวกันนี้กับทุก ๆ โหนดบนเครือข่าย ดังนั้นหากกุญแจที่นำมาใช้เป็นคีย์รหัสลับได้ถูกเปิดเผยให้กับผู้ไม่หวังดีแล้ว 
ก็สามารถถอดรหัสข้อความเพื่อนำไปใช้งานได้ทันที</li>
                        <li> 2)      Wi-Fi Protected Access (WPA)
เนื่องจากการเข้ารหัสลับตามวิธี WEP นั้นมีช่องโหว่และยังคงไม่ปลอดภัย ดังนั้นทางพันธมิตร Wi-Fi จึงได้ร่วมกันพัฒนาวิธีการเข้าหัสลับ WPA ขึ้นมา ซึ่งในเวลาต่อมา WPA ก็ได้รับการยอมรับและถูกนำมาเป็นมาตรฐานของ IEEE
 ด้วยการเข้ารหัสลับตามวิธี WPA จะเป็นวิธีแบบไดนามิก (Dynamic Encryption) ซึ่งกุญแจหรือคีย์รหัสลับจะออกให้ต่อคน ต่อเซสซั่น (per-user and per-session) ทำให้ถอดรหัสได้ยากขึ้น อย่างไรก็ตาม การเข้ารหัสลับตามวิธี WPA 
 นั้นได้ตั้งใจพัฒนาขึ้นมาเพื่อใช้งานชั่วคราวเท่านั้น ซึ่งความเป็นไปได้ของระบบความปลอดภัยที่ดี คงต้องรอการพัฒนาต่อไปบนมาตรฐาน IEEE 802.11i ในอนาคตอันใกล้นี้</li>
						</ul>
</li>
<ul>




</div>
<!-- Modal -->
<div class="modal fade" id="myModal" tabindex="-1" role="dialog" aria-labelledby="myModalLabel" aria-hidden="true">
  <div class="modal-dialog">
    <div class="modal-content">
      <div class="modal-header">
        <button type="button" class="close" data-dismiss="modal" aria-label="Close"><span aria-hidden="true">&times;</span></button>
        <h4 class="modal-title" id="myModalLabel">จุดประสงค์การเรียนรู้</h4>
      </div>
      <div class="modal-body">
          <p>1. สามารถอธิบายความหมายของเครือข่ายไร้สายได้</p>
	<p>2. สามารถใช้งานเครือข่ายไร้สายได้</p>

      </div>
      <div class="modal-footer">
        <button type="button" class="btn btn-default" data-dismiss="modal">ปิด</button>
        
      </div>
    </div>
  </div>
</div>
<script>
    $(document).ready(function(){
       $("#myModal").modal('show') ;
      
    });
    
</script>